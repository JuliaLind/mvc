## kmom01


Vi har jobbar mycket med objektorientering i OOPython kursen. Vi har också berört ämnet lätt i JavaScript-kursen och i Databas-kursen. Objektorientering är ett sätt att skriva kod på som kapslar in implementation och skapar ett gränssnitt (API) ut mot användaren. På så sätt kan vi senare göra justeringar i koden och ändå hålla den bakåtkompatibel, dvs att klienten inte behöver skriva om sin kod till följd av våra ändringar.  Det ger oss också bättre möjlighet att säkerställa att vårt program används på rätt sätt - t ex om vi har en klass för bil med metod för att sätta ett rabatterat pris på bilen så kan vi sätta in en kontroll i den metoden att det nya priset inte får understiga en viss procent av originalpriset och i annat fall så uppdateras inte bil-instansens attribut för pris. På så sätt kan vi minska risken för fel från klientens sida.

I PHP kan man skapa egna klasser och sedan objekt utifrån dessa. Man kan också skapa objekt utifrån en fördefinierad klass stdClass, som är muteable, vilket gör att vi i efterhand kan lägga till attributer och metoder. Det går även att skapa objekt direkt, utan klass, men då är det främst för att användas som lagringsstruktur, som tex array.  

Det som man behöver särskilt tänka på när man skapar objekt i PHP är syntaxen - för att nå objektets properties används piloperator -> , motsvarigheten i Python är en vanlig punkt. Medan när man assignar ett värde till en attribut (dvs värde till nyckel i ett nyckel-värde par) så använder man den andra "dubbla" piloperatorn =>  så det gäller att inte blanda ihop dessa. I Python motsvarar => ett kolon :. För att refererna till det objekt som anropar metoden inne i klassens metoder används variabeln $this. En annan sak som inte är nödvändig att veta för att komma igång med att skapa klasser men som ändå är en bra riktlinje är att man bör håll klasserna små - en klass bör ansvar för en sak. På det sättet kan klaserna enkelt återanvändas både inom programmet och i andra program utan att behöva skriva om.  

Strukturen som används för report-sidan var lite svår att förstå - jag lyckades t ex inte komma åt bildmappen från css style-sheet (bakgrund till header) utan fick behålla den stylingen inline direkt i twig som vi gjort i övningen. Jag hade också lite svårt att få till parsning av markdown direkt i twig (som jag kommer använda för redovisningstexterna och även andra längre texter såsom home och about sidan) så jag fick parsa md-filerna i report-routen istället och därefter skicka de till templaten med 'data' - det fungerar, men blir mer kod i route-filen. Själva upplägget med routes har vi jobbat med i både Python och Databas så den biten var väldigt lik som vi jobbat tidigare.

Det var flera delar i Phptherightway som jag tyckte var intressanta. Jag tyckte att det var väldigt intressant att läsa om de olika principerna i S.O.L.I.D under avsnittet om Dependecy Injection. Avsnitten om templates och databaser var också särskilt av intresse eftersom det är relaterat till det vi jobbar med just nu samt eftersom jag just undrade vad fördelarna är med att använda exempelvis twig istället för rena php filer. Vi har ju jobbat med både ren php (i Webtec) och twig (i Design) och än så länge tycker jag att php är enklare och har inte riktigt sett de fördelarna själv.

Till min lucky-sida har jag valt att lägga en div med skog som bakgrundsbild och i de diven en png-bild på apa som hämtas in dynamiskt via routen. Apans position i skogen (marginal till top och vänster) slumpas fram vid varje omladdning. Jag var osäker på om vi fick använda JavScript till denna uppgift eftersom det kändes som att det skulle bli för enkelt om vi fick göra det, så för säkerhets skull så höll jag mig till enbart php och därför är min-max värden för höjd- respektive sidled uppskattade med hjälp av devtools. Jag har laft en ram runt apan i temafärgerna för att den ska synas bättre. 

Som tema för report-sidan har jag denna gång valt skogen och färgpaletten är komplementär med utgångspunkt i en av de gröna färgerna i hero-bilden och framtagen med hjälp av Adobe Color Wheel. Jag har valt att inte ladda in någon extern-font eftersom TImes New Roman passar bra in på temat ändå, men kommer eventuellt att ändra på det längre farm i kursen. Länkarna till quote respektive lucky-sidan ligger i en submeny i navbaren som kommer fram när man hovrar över kmom01-länken. Navbaren i sin helhet är responsiv och blir till en hamburgermeny på mindre skärm. 
Jag har valt att inte använda mig av något ramverk för CSS i kursen - jag är sedan tidigare enbart bekant med ett ramverk - bootstrap (från OOpython kursen) och tyckte inte att det fanns så jättemycket att välja på. Jag tycker att man kommer mycket längre på att hitta tutorials på nätet och kombinera de till "css-designer". Jag funderade över om jag skulle använda SASS men valde att hålla det enkelt med ren CSS eftersom det redan är så många olika delar/verktyg inblandade.  

TIL från detta kursmoment är hur man skapar klasser och objekt i PHP.
